**คำชี้แจงเอกสาร** : นี่คือเอกสาร **Collaboration Rules** หรือ **กฎระเบียบนี่จะเป็นแนวทางในการทำงานร่วมกันภายในทีม** โดยรูปแบบการทำงานต่างๆ ทั้งหมดใน Project นี้จะต้องเป็นไปตามแนวทางที่เขียนไว้ในเอกสาร โดยจะชี้แจงเป็นประเด็นต่างๆ ดังนี้  

1.การจัดเก็บไฟล์หรือเอกสารต่างๆ จะต้องจัดเก็บอยู่ในโฟลเดอร์ที่กำหนดโดยจะมีชื่อโฟลเดอร์กำกับอย่างชัดเจน เช่น Source Code , Report , Change Request  

2.การใช้ระบบ Branching และ Merging: ทุกครั้งที่มีการพัฒนาหรือแก้ไขโค้ด จะต้องใช้ระบบ Branching โดยการสร้าง branch สำหรับแต่ละฟีเจอร์หรือการแก้ไข และหลีกเลี่ยงการ commit โดยตรงลงใน main branch โดยตรง หลังจากนั้นให้ทำการ merge กับ main branch โดยมีการทดสอบโค้ดให้แน่ใจว่าไม่มีปัญหาหรือข้อผิดพลาดต่างๆ ก่อนที่จะ merge กับ main
branch หลัก  

3.การเขียน Commit Messages: ในการ commit โค้ดให้ใช้ Commit Messages ที่มีความหมายชัดเจนและสื่อความว่าทำอะไรไปบ้างใน commit นั้น ๆ อย่างถูกต้อง เช่น "Add user authentication feature", "Fix bug in login form" เป็นต้น

4.การใช้ระบบ Issues และ Project Board: ให้ใช้ระบบ Issues เพื่อทราบปัญหาหรืองานที่ต้องทำ และใช้ Project Board เพื่อจัดการและติดตามความคืบหน้าของงาน โดยระบุให้ชัดเจนว่าแต่ละงานมีสถานะอย่างไร และให้แนบ Issue หรือ Pull Request กับงานที่เกี่ยวข้อง

5.การจัดการแก้ไขปัญหา (Issue Resolution): ให้มีการจัดการแก้ไขปัญหาอย่างรวดเร็วและมีประสิทธิภาพโดยใช้วิธีการที่เป็นระเบียบ และให้มีการติดตามและรายงานความคืบหน้าในการแก้ไขปัญหาต่าง ๆ อย่างสม่ำเสมอ

6.การสื่อสาร (Communication): ให้มีการสื่อสารอย่างเป็นระเบียบภายในทีม โดยใช้ช่องทางที่เหมาะสม เช่น การประชุมทางออนไลน์ หรือใช้โปรแกรมการสื่อสารที่เหมาะสม

7.การทดสอบและปรับปรุง (Testing and Debugging): ให้มีการทดสอบและปรับปรุงแอพพลิเคชันอย่างสม่ำเสมอเพื่อให้แน่ใจว่ามีความเสถียรและประสิทธิภาพ

8.การใส่คำอธิบายในโค้ด (Code Commenting): ให้มีการใส่ comment ในโค้ดอย่างเหมาะสมเพื่ออธิบายลักษณะและการทำงานของโค้ด ทำให้ง่ายต่อการทำความเข้าใจและการบำรุงรักษาในอนาคต

9.การใช้ Framework: ให้ระบุ Framework หรือเครื่องมือที่ใช้ในการพัฒนาอย่างชัดเจน เพื่อให้ทราบถึงโครงสร้างและรูปแบบการทำงานของโปรแกรม

10.การปฏิบัติตามหลักการเขียนโค้ด (Coding Standards): ให้ปฏิบัติตามหลักการเขียนโค้ดที่เป็นระเบียบ เช่น การตั้งชื่อตัวแปรอย่างเหมาะสม การจัดระเบียบโค้ด และการใช้งานรูปแบบโค้ดที่เป็นไปตามมาตรฐานที่กำหนด

